---
title: Pro vývojáře
---

Informace pro vývojáře
======================

Za aplikací Teambox stojí stejnojmenná společnost se sídlem v Kalifornii, jejíž zakladatelem je Pablo Villalba. Vývoj započal v roce 2007 a tvůrci uvádí, že ho používá již 50 000 společností, neziskových organizací i škol po celém světě. Aplikace je nabízena jako placené, hostované řešení, tak i zdarma na vlastní instalaci.

Teambox ve verzi 3 je _open-source_ software uvolněný pod licencí GPLv3, postavený na frameworku _Ruby on Rails_. Kód je dostupný na [GitHubu](https://github.com/teambox/teambox), je velmi přehledně napsaný, takže ho lze snadno upravovat podle svých potřeb. Poskytuje také API, přes které ho lze propojit s dalšími systémy.

Aktuální verze 4 je zatím nabízená pouze jako hostované řešení, ale vývojáři [přislíbili](http://teambox.com/open-source/), že ji časem dají také k dispozici.

Na GitHubu jsem vytvořil svoji odnož (fork), ve kterém ho upravuji pro potřeby FIT. Zatím jsem přidal podporu pro LDAP, roli supervizora, volbu pro výchozí organizace a opravil několik chyb. Najdete ho na https://github.com/jirutka/teambox. Máte-li chuť, přidejte se k vývoji, je to zábava. ;-)

